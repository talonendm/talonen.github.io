---
layout: post
title: Vesikaton asennusvirhe
subtitle: Purkusuunnitelma - kuvattavat kohteet ja virheet.
tags:
  - asennusvirhe
  - dokumentointi
  - vesikatto
  - vesikattolaskuri
comments: false
cover-img: /assets/pics/cover/photo/lakikirjat.jpg
thumbnail-img: /assets/pics/thumbnail/photo/naula.jpg
published: true
---

Tilaamani vesikatto on mahdollisesti (todennäköisyydellä *p1*) asennettu väärin. Havaitsin ensimmäiset ongelmat noin 1.5 vuotta sitten (lokakuu 2020). Urakoitsija kokee tehneensä asennuksen oikein - olemme siis asiasta erimielisiä. "Kuluttajasuhteessa lain säännökset ovat pakottavia kuluttajien suojaamiseksi eli niistä ei voi kuluttajien vahingoksi poiketa." [Minilex](https://www.minilex.fi/a/sopimus-ja-kuluttajansuoja). Ks. myös tulkinta ja [die Auslegung](https://fi.wikipedia.org/wiki/Laintulkinta).

Todellisuudessa (todennäköisyyden *p1* perusteella) ja omasta mielestäni vesikatto olisi pitänyt asentaa uudelleen jo viime vuonna -- tai korjata tapahtunut asennusvirhe jo viisi vuotta sitten (todennäköisyys *p2*, että joku havaitse virheen jo tuolloin). Aluskatteen ja varsinaisen katteen välisen tilan tutkiminen vaatii hieman sellaista asiantuntemusta, mitä minulla ei aiemmin ollut. Toiseksi, aluskatteen kutistuminen tapahtui viipeellä - valmistumisvaiheessa siis vesi ei patoutunut rakenteisiin. Vaurioiden takia myös virheellisen asennetun katon purkaminen vaatii suunnittelua: Purkusuunnitelman vaiheet: [docs](https://docs.google.com/document/d/1Ii4E_hiQTkJ2pp0xQDp6JVPZG59lqSa9goev5Fd6liU/edit?usp=sharing). 

Virheitä voi sattua kokeneellekin asentajalle, jos työn tekee kiireessä tai jos katon tekijäksi valikoituu huolimatonta työnjälkeä tekevä [urakoitsija](https://www.kiinteistolehti.fi/kattoremontteihin-tarvitaan-elinkaariajattelua/). Vesikatto voidaan asentaa päivässä, jos osa työvaiheista jätetään tekemättä. Yleisesti voidaan sanoa, että kuluttajien hämmennystä lisää "päälliköiden" määrätietoinen mahdollisten asennusvirheiden peittely, kun asioita pyritään selvittelemään. 

<!-- yrityksen vakuutukset: https://heikkilaco.fi/hullun-miehen-vakuutus -->

## Alle viisi vuotta sitten vaihdettu vesikatto

Peltikate näyttää päällisin puolin ihan ok:lta. Tähän kohteeseen on asennettu *Aaltokainen*&reg;-muotokate. Yleisesti tiilikatto mielletään tyylikkäämpänä vaihtoehtona, katso esim. täältä [kattotyyppivertailut](https://kattoremontti.pro/peltikatto-huopakatto-vai-tiilikatto/). Katelevyt on limitetty sivusuunnassa hyvin pieneltä alueelta. Katolla kävellessä tulee noudattaa ohjeita ja varovaisuutta. Katon huoltaminen, pesu tms. vaatii tekijältä tarkkaavaisuutta.
![i.03](/assets/pics/page/roof/peltikate.jpg){: .mx-auto.d-block :}

<!-- "Tässä on uutta tuo "tai tietoverkossa olevan". Mitä se varsinaisesti tarkoittaa on tietysti vähän epäselvää. Ehkä ei ihan sitä, että jos millä tahansa sivullani mainitsen Coca-Colan, niin minun olisi lisättävä vähintäänkin ®-merkki, jos Coca-Cola-yhtiö niin vaatii." https://jkorpela.fi/tm.html -->

## Asennusvirhe

Aluskate on asennettu kireälle. Aluskatemateriaali kutistuu viipeellä yllättävän paljon. Se on tiukasti kiinni yläpuolella olevissa vaakaruoteissa. Tuuletusrimaa ei asennettu ollenkaan tähän kohteeseen. Joidenkin arvioiden mukaan työmaalle toimitettiin lautaa yli kaksinkertainen määrä kuin sitä asennettiin katolle (asennusmäärä vs. rahtikirja). Lautaa (100x22) jäi huomattavan paljon yli urakassa. Tälläistä sahatavaraa käytetään tyypillisesti tuuletusrimoina (minimivaatimus). Erään toisen arvioitsijan mukaan asennuksessa on tapahtunut seuraava virhe: 100x32mm lauta oli tarkoitus asentaa aluskatteen päälle ja siten luoda aluskatteen päälle ristikkorakenne 32mm korotuksella. Oli miten oli: jos urakoitsijan suunnitelma ja toteutus on sellainen, mikä ei täytä rakentamismääräyksiä, eikä sitä huomata, urakoitsija on velvollinen käyttämään hyväksyttävää materiaalia ja rakennetta, sillä määräykset ovat velvoittavia. [Laki ja miten sitä luetaan - Matti Norri]


Rakenteet homehtuvat tässä kohteessa:
![i.04](/assets/pics/page/roof/aluskate.jpg){: .mx-auto.d-block :}

Aluskatteen **pääasiallinen** tarkoitus on johtaa vesikatteen alapintaan muodostuva kondenssivesi sekä katteen saumoista sen alle pääsevä vesi hallitusti **ulkoseinälinjan ulkopuolelle**. Vesikaton on oltava vesitiivis. Näin todetaan myös määräyksissä, asennusohjeissa ja Kattoliiton Toimivat Katot -julkaisuissa. Tässä kohteessa nämä vaatimukset **eivät** päde. 

![vesikattolaskuasennusvirhe](/assets/pics/page/roof/vesikattolaskuriasennusvirhe.png){: .mx-auto.d-block :}
[vesikattolaskurilla](https://talonendm.github.io/vesikattolaskuri/) voidaan arvioida aluskatteen kylmäkutistumista ja tuuletusväliä. Arviot repeämisestä ja tuuletustilasta perustuvat käyttäjän antamiin parametreihin ja ovat siten viitteellisiä. 

1. Aluskate on repeytynyt (asennuskireys & aluskatteen ja rakenteiden kutistuminen)
2. Tuuletusväli on erittäin ahdas. Se **ei** ole suositusten mukainen (pitäisi olla yli 30mm). Kondenssi-ilmiö:

![kondenssi](/assets/pics/page/roof/kondenssi2021.png){: .mx-auto.d-block :}
"Aluskatteen pitäisi olla hieman löysällä, jotta mahdollinen kerääntyvä kondenssivesi virtaisi muodostuvaa pientä kourua pitkin seinäpinnan ulkopuolelle räystään alta." - rakentaja.fi. Tässä kohteessa "kourua" **ei ole** eikä tuuletusrimoja ja siksi vesi ei ohjaudu oikein vesikatolla. Vesi patoutuu vaakaruoteiden yläpuolelle. Tästä aiheutuu homeongelmia. [[Youtube](https://youtu.be/B4YtKll5X_0?t=19)]

![tuuletusvali](/assets/pics/page/roof/tuuletusvali3.jpg){: .mx-auto.d-block :}
Metalliruoteen tuuletusreiät peittyvät limityksissä. Harjalla metalliruoteen reikiä peittää hengittämätön aluskate. Korkeimmillaan tuuletusväli vain *3cm*. Peltikatteen muotoilun vuoksi tämä väli on vain hieman yli *1cm* (keskimäärin ruodevälillä). 

![kosteus231](/assets/pics/page/roof/kosteus231.jpg){: .mx-auto.d-block :}
Asiantuntijayrityksellä teetettyjen kosteusmittausten mukaan vesikaton **asennusvirheestä** johtuvat ongelmat ovat vakavat. "Puu alkaa vaurioitua, jos sen kosteus pysyy pitkiä aikoja yli 20 %:ssa" [[puuinfo](https://puuinfo.fi/puutieto/puun-ominaisuuksia/puun-kosteustekniset-ominaisuudet/)]. Aluskatteen yläpuolelta tunkeutuva vesi turmelee rakenteita.



## RT-korteista

- [Rakennustieto](https://kortistot.rakennustieto.fi/kortistot/rt-kortisto) RT Kortiston ohjekorteissa *85 Vesikatto*, *RT 85-10767 Metalliset muoto- ja poimulevykatteet* kerrotaan tarkemmin, mm. miten vesi tulee johtaa ulkoseinälinjan ulkopuolelle (4.6 kondenssisuojaus, s.9). RT-kortissa todetaan: "Jos katossa on aluskate, sen alapuolisen tilan sekä katteen ja aluskatteen välisen tilan tulee olla tuulettuva koko katon alueella, kuvat 6, 7, 8 ja 9. Myös talviolosuhteet tulee ottaa huomioon. Katteen ja aluskatteen tuuletus varmistetaan korokerimoilla. Jos metalliruoteet ovat tuulettavaa mallia, rei´itettyjä niin, että reikien kautta ilma pääsee virtaamaan, korokerimat voidaan jättää pois. **Tuuletuksen järjestämisessä noudatetaan lisäksi valmistajan ohjeita.**" (tummennus lisätty)
Tuuletusrimat **täytyy** kuitenkin asentaa, vaikka metallinen vaakaruode on tuulettuvaa mallia (s.6):
  - Katteen ja aluskatteen välisen tilan tulee olla tuulettuva **koko katon alueelta**. 
  - RT 85-10767 Kuvassa 8 todetaan, että katteen ja aluskatteen välin tulee olla vähintään 30mm. Esimerkiksi, jos tuulettuvan ruoteen korkeus on 30mm niin tämä väli ei ole jatkuva vaan 15cm välein on vain 1cm säteisiä tuuletusreikiä. Vaakaruoteen alla tulisi tällöin käyttää korotustappia tai -lautaa. 
  - On noudatettava aluskate- ja katevalmistajan sekä metalliruodevalmistajan ohjeita tuotetakuun varmistamiseksi.
    - Jos aluskatevalmistajan ohjeissa mainitaan tuuletusrima. Tässä kohteessa: [Tectis asennusohjeissa, s.2](https://tectis.fi/wp-content/uploads/2022/01/Brchr_Fi_RankkaProofYleinenAsennOhje.pdf) ja siinä sanotaan aluskatteesta seuraavaa: "Lopullinen kiinnitys tapahtuu tuuletusrimojen avulla, ..." niin tuuletusrima on asennettava.
  - jos reiät on peitetty niin ilma ei pääse virtaamaan
  - Tuossa kohdin RT-kortissa ei oteta kantaa metalliruoteen mittoihin, kuten esimerkiksi korkeuteen tai tuuletusreikien väliin ym. Siksi tuuletuksen järjestämisessä on noudatettava aluskate-, ruode- ja katevalmistajan ohjeita siten että lait ja määräykset pätevät esimerkiksi veden ohjaamisen suhteen pois vesikatolta.
  - Tuuletusrimojen avulla varmistetaan aluskatteen ominaisuudet ja säilytetään takuu. Takuu raukeaa, jos aluskate on kiinnitetty vastoin asennusohjeita käyttäen vain niittejä ja vaakaruoteen kiinnitysnauloja. Ominaisuuksiin - esimerkiksi vetolujuus ei välttämättä ole luvattu, jos aluskate ei ole kiinnitetty oikein (puristuksissa kahden puukerroksen välissä). 
- Vesikaton tulee toimia kokonaisuutena -- esimerkiksi kondenssiveden ohjaamisen suhteen. Toisin sanoen, jos korotusrimoja **ei ole** asennettu niin aluskate tulee asentaa roikkumalla, jotta vesi ohjautuisi oikein *kourua* pitkin ulkoseinälinjan ulkopuolelle. Toiseksi, roikkuma lisännee tuuletusta peltikatteen ja aluskatteen välissä. Käytännössä tuuletustilan kasvattaminen *roikkumalla* on rakennusteknisesti hankalaa ja siksi tuuletus **varmistetaan** esim. väh. 22mm korkeiden rimojen [[Tectis](https://youtu.be/Xs_DIe2izuc?t=44)] avulla (3.3 Alustan tuuletus, s.6). Aluskatevalmistajan [takuuehdoissa](https://kauppa.iso-toni.fi/wp-content/uploads/2021/06/201805_TectisTakuu_AdvancedForm.pdf) todetaan lisäksi: "Veden on päästävä virtaamaan vapaasti pois Tuotteen pinnalta.". Tämä ehto toteutuu, jos tuuletusrimat on asennettu.
- Tuuletusväliä voi arvioida [vesikattolaskurilla](https://talonendm.github.io/vesikattolaskuri/). Ohjeistavassa RT 85-10767-kortissa *kuvan 8* teknisessä piirustuksessa todetaan, että tämän välin tulisi olla vähintään 3 cm. Asiantuntijoiden kanssa käytyjen keskustelujen perusteella tämä tarkoittanee katteen ja aluskatteen keskimääräistä tuuletusväliä **x** koko katon alueelle, missä **x**&#8805;30mm.

![vesikattolasku](/assets/pics/page/roof/vesikattolaskuri.png){: .mx-auto.d-block :}
Kuva *vesikattolasku* ilman tuuletusrimaa, mm. aluskatteen kylmäkutistuman vuoksi tuuletusväli on alle 30mm.

- RT 85-10738 (KH 92-00284) *Vesikaton korjaus. Korjausrakentaminen* todetaan, että yläpohjan tuuletuksen on oltava riittävä (s.12). Tyypillisiä korjausvirheitä on listattu sivulla 13, mm. peltikatteen ja aluskatteen väli ei tuuletu riittävästi. 
  - Metallisen vaakaruoteen tuuletusreikien säde *r = 10 mm* ja tuuletusreikien etäisyys on toisistaan: *l=150 mm*. Nämä reiät vastaavat pinta-alaltaan alle kahta (2) millimetriä, kun tämä laskettu ala muutetaan ruodevälillä suorakaiteen muotoon. 
  - Tuuletusväli kasvaa jonkin verran vaakaruoteen yläpuolelta. Sen ja muotokatelevyn välissä on tilaa katteen muotoilun vuoksi. Pinta-alaltaan tämä vastaa eräiden arvioiden mukaan noin 13-15 millimetriä, jos poimukuvion muodostama ala muunnetaan suorakaiteen muotoon. 
  - Tyypillinen tuuletusrima on korkeudeltaan 22, 24, 32 tai jopa 45 mm. *[Toimivat Katot, (s.64-65)](https://www.kattoliitto.fi/wp-content/uploads/pdf/Toimivat_katot_2019_netti.pdf)*-julkaisun mukaan: *"Tuuletusriman korkeus (paksuus) riippuu vesikatemateriaalista ja koko rakenteen toimivuudesta. Suositeltava tuuletusriman korkeus on 30–50 mm, mutta sen tulee olla vähintään 22 mm."*
- Tuuletusvälin korkeuden voi laskea tähän tarkoitukseen kehitetyllä [vesikattolaskurilla](https://talonendm.github.io/vesikattolaskuri/):
  - ohjelman avulla voi tarkastella ja laskea tuuletusvälin pelti- ja aluskatteen välissä. Käyttäjä voi valita eri rakenneratkaisuja.
  - ohjelma arvioi myös käyttäjän syöttämien parametrien avulla arvion siitä, onko aluskatteen repeämiselle riski. Laskennassa oletetaan rakenteiden kestävän (kattotuolit, vaakaruode) ja tällöin aluskate repeää. Mittapysyvyyden vuoksi voidaan olettaa naulalla lävistetyn reiän avartuvan kiinnityskohdasta. Vaakaruode patoaa aluskatteen päällä olevan veden. Aluskatteen ollessa kireä, vesi ohjautuu myös sivusuunnassa. Etenkin silloin, kun aluskatteen yläpuolelle **ei ole asennettu** tuuletusrimoja. Yläpohjan rakenteet turmeltuvat.


# Muita huomioita vesikatosta

On mahdollista, että kondenssi on tavanomaista voimakkaampaa kohteessa olevien epäiltyjen asennusvirheiden takia:

## Tuuletusvälistä

Tuuletusväli on hyvin pieni tässä kohteessa, kuten aiemmin tässä blogissa on jo todettu. Lisäksi: Teräsruoteen jatkaminen toteutetaan päällekkäislimityksellä. Tämän limityksen tulee olla kohdasta riippuen 10 tai 20 cm ([PDF](https://www.theseus.fi/bitstream/handle/10024/101956/Peltokangas_Harri.pdf?sequence=2), s.23). Paikoin tämä limitys on tässä kohteessa yli **puoli metriä** ja sen lisäksi reiät on peitetty vastoin ohjeita ([youtube kohteesta](https://youtu.be/jNIaKyexb9c?t=13)): "Jatkamisessa on tärkeä huomioida tuuletusreikien kohdistaminen, jotta tuulettuvuuden jatkuvuus varmistetaan. (Rannilan vesikattojärjestelmät- käsikirja 2001b, 246.)". Näissä kohdin tuuletusväli on reilusti alle minimivaatimusten (3cm), sillä aluskate on kiinni vaakaruoteessa. Käytännössä ilmakiertää vain muotokatelevyn aallon huipun ja vaakaruoteen yläosan välistä. Tämä ei todellakaan ole riittävä tuuletus: **~1cm < 3cm minimivaatimus.**  

<iframe width="560" height="315" src="https://www.youtube.com/embed/XmFBYnrzXP8?start=30" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
Katso esittelyvideo asennuksesta. Metallisen vaakaruoteen alle on asennettu tuuletusrimat ja vaakaruoteiden limitys on tehty siten, että reiät eivät peity.  


## Harjatuuletuksen toteutus - epäilyt virheet

Opinnäytetyöhön perustuva premissi:

"Tuulettuvalla harjalla aluskate jätetään vähintään 100 mm matkalta avoimeksi." [[Jukka-Pekka Ahvenlampi,
Vesikatteiden vertailu ja määrälaskenta, s.33](https://www.theseus.fi/bitstream/handle/10024/101861/Ahvenlampi_Jukka-Pekka.pdf;jsessionid=AEC8DFBDAA79AEADFC9C0887625DF706?sequence=3)] ja [kuvio: ( RT 85–10767 2002, 6.)]

**Faktapremissi:** Tässä kohteessa harjalla olevaa aluskatetta ei ole jätetty kuin muutaman senttimetrin matkalta avoimeksi. Aluskate on todennäköisesti vain viilletty auki ja siten aluskate peittää ruoteen tuuletusreiät.

**Johtopäätös:** Tässä kohteessa harjatuuletus on toteutettu väärin. 

<iframe width="560" height="315" src="https://www.youtube.com/embed/DstnkSzp-g8" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
Video: endoskooppivideokuvaa harjatuuletuksesta. 

<!-- - Harjalla olevien vaakaruoteiden tuuletusreiät on peitetty paikoin hengittämättömällä aluskatteella. -->

Lisäksi puutteellinen purkutyö: Vanha aluskate on jätetty edellisen kattorakenteen ylimpien vaakaruoteiden väliin. Harjalla tuuletus on siten puutteellinen. Tämän voi todeta valokuvasta/kohteessa ja tämänkin asian on todentanut asiantuntija.





## Lisäksi

- Asiantuntijan mukaan [nousutikkaat](https://www.ruukki.com/docs/default-source/roofing-documents/finland/asennusohjeet/ruukki-safegrip-nousutikas-asennusohje.pdf?sfvrsn=2637338472154130000) on asennettu väärin. Tämä ei päde tässä kohteessa: "Etäisyys puolasta lähimpään ulokkeeseen vähintään 200 mm". Tästäkin asiasta olen huomauttanut urakoitsijaa.
- Kattopaketin suunnitteluvirhe, katso [video](https://youtube.com/shorts/8R7xTY2DfFc?feature=share) siirtymisestä luukulle. Kulkusiltaa ei edustajan mukaan tarvittu, sillä urakkasopimusta tehdessä sovimme paloluukun sijoittamisesta lapetikkaiden viereen.

# Linkkejä ja viitteet

- Tuuletusrima: "Vesikaton tuuletus RT 832.2 kortti jo vuodelta 1947 esittää hyvän rakentamistavan mukaisen rakentamistavan: Vesikaton välille on aina jätettävä vähintään 2 cm ilmarako, jonka tulee olla yhteydessä ulkoilman kanssa." [[rakentaja.fi](https://www.rakentaja.fi/vastauspalvelu/vesikatto/tuuletusrima_60797.htm)]
- Rannilan vesikattojärjestelmät – käsikirja. 2001b. Tanhuanpää, J., Kivinen, T., Hautala, M., Sipilä, R., Ahola, J., Matilainen, J. & Haapasaari, A. Vimpeli: Rannila Steel Oy.
- "Korjaus- ja muutostyössä tulee ottaa huomioon rakennuksen ominaisuudet ja erityispiirteet sekä rakennuksen soveltuvuus aiottuun käyttöön." [117 § Rakentamiselle asetettavat vaatimukset](https://www.finlex.fi/fi/laki/ajantasa/1999/19990132#a132-1999)
- "Aluskatteen tulee olla vedenpitävä ja kosteutta kestävä, eikä se saa repeytyä tai vaurioitua rakenteiden muodonmuutosten seurauksena." [[pdf - kosteudenhallinta]](http://www.kosteudenhallinta.fi/attachments/article/204/Kosteudenhallinta_RAKENTEET_30092015.pdf)


<!-- 
Aluskatteen kondenssi ruodelautojen kohdalla
https://www.rakentaja.fi/vastauspalvelu/yla_ala_ja_valipohjat/aluskatteen_kondenssi_ruodelautojen_kohdalla_58227.htm -->

## Videot - Aluskate

- Kondenssivesi - jätä aluskate hieman löysälle. Pitää muistaa: aluskatetta [ei ikinä](https://youtu.be/iHvn9iiuMO8?t=81) saa asentaa pingotuskireälle.

<iframe width="560" height="315" src="https://www.youtube.com/embed/7277UPb_PAM?start=20" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

- Aluskatteen päälle vähintään 30mm paksu tuuletusrima. [Profiilikeskus](https://youtu.be/7277UPb_PAM?t=55)
- Kattotuolin väliin jää notko ohjaamaan vettä. [Tectis](https://youtu.be/Xs_DIe2izuc?t=23)
- Aluskatteen lopullinen kiinnitys tuuletusrimalla (22mm). [Tectis](https://youtu.be/Xs_DIe2izuc?t=44)
- Lue lisää aluskatteista [uudemmasta blogipostauksestani](https://talonendm.github.io/2022-05-15-aluskate/) tai veden ohjaamisesta [täältä](https://talonendm.github.io/2021-12-05-contract-trust/).

### Vastuuvapauslauseke

Tämä julkaisu on tehty parhaan oman tietämyksemme ja ymmärtämyksemme pohjalta. Olemme tehneet kaiken voitavamme tietojen täsmällisyyden ja oikeellisuuden takaamiseksi, [talonendm](https://talonendm.github.io/) ei ole vastuussa mistään virheistä tai puutteista tai mistään suorasta, epäsuorasta tai välillisestä
vahingosta, joka on aiheutunut tietojen virheellisestä soveltamisesta. Pidätämme oikeuden muutoksiin.