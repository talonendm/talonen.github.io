---
layout: post
title: Ilmastonmuutos
subtitle: Climate Change
tags:
  - ilmastonmuutos
  - energiaratkaisut
  - hiilidioksidi
  - vety
  - suomi
  - itsenäisyyspäivä
comments: false
cover-img: /assets/pics/cover/photo/silkkiuikku.jpg
thumbnail-img: /assets/pics/thumbnail/photo/talven_toro.jpg
published: true
---


Hyvää itsenäisyyspäivää 2022! Kiitos veteraaneille rohkeudesta - siitä että voimme viettää 105:ttä vapaata itsenäisyyspäivää. Tätä vuotta järkytti Venäjän aloittama hyökkäysota 24.2.2022 Ukrainaa vastaan. Slava Ukraini - [Herojam Slava](https://fi.wikipedia.org/wiki/Kunnia_Ukrainalle!). 

Perinteisesti itsenäisyyspäivänä on ollut aikaa mietiskelyyn ja ajatuksien jakamiseen. [Viime vuonna](https://talonendm.github.io/2021-12-06-finland/) itsenäisyyspäivänä tutkin lakeja, määräyksiä ja niiden tulkintaa. Pari vuotta sitten, [vuonna 2020](https://talonendm.github.io/2020-12-06-3dprint/), otin rennommin ja tutkin vanhoja 3d-printtimalleja. Kuluvana vuonna olen vesikattorakenteiden lisäksi opiskellut vapaa-ajallani mm. oikiksen pääsykoekirjat sekä kestävää kehitystä (verkkokurssi). Kurssilla pohdittiin mm. mitä toimia voitaisiin tehdä ilmastonmuutoksen hidastamiseksi.

Viime vuosina ilmastonmuutokseen liittyvät keskustelut ovat olleet aiempaa uhkaavampia. Ilmastoliike ja ilmastonmuutoksen epäilijät pyrkivät tuomaan esille omat kantansa. Selvää kuitenkin on, että ilmasto lämpenee (tai vaikka näin ei olisi) niin jokaisen kannattaa toimia ja miettiä omia tapojansa.   

![i.08](/assets/pics/page/ai/ilmastonmuutos.jpg){: .mx-auto.d-block :}

# Suomen energiatulevaisuus

Suomen tavoitteena on olla hiilineutraali vuoteen 2035 mennessä ([ilmastoneutraali Suomi](https://energia.fi/)). Välitavoitteena uusiutuvan energian osuus loppukulutuksesta tulisi olla vähintään [51 prosenttia vuonna 2030](https://www.motiva.fi/ratkaisut/uusiutuva_energia/uusiutuva_energia_suomessa). Kivihiilen kulutus Suomessa on ollut pitkään laskussa - lukuunottamatta vuotta 2021 [[Tilastokeskus - kivihiili](https://www.stat.fi/til/kivih/2021/12/kivih_2021_12_2022-01-31_tie_001_fi.html)].

Yhdeksi tärkeimmäksi energian lähteeksi on tulossa maatuulivoimalat (tyypillisesti n. 10 voimalaa) ja niitä rakennetaan Euroopaan verrattuna varsin paljon. [[Helen 2/2022]](https://www.helen.fi/asiakaspalvelu/ajankohtaista/helen-lehti) Suomen tuulivoimalat tuottivat vuonna 2021 sähköä n.8 TWh vastaten Suomen sähkönkulutuksesta vajaata 10 prosenttia. [www.motiva.fi](https://www.motiva.fi/ratkaisut/uusiutuva_energia/tuulivoima/tuulivoima_suomessa) Tuulivoiman lisäksi energiaa tulisi tuottaa aurinkovoimaloilla, bioenergialla, ydinvoimalla ja mahdollisesti jopa pienydinvoimaloilla (SMR). Näiden avulla voitaisiin tuottaa päästötöntä energiaa tasaisesti ja luotettavasti vuoden- ja vuorokaudenajasta riippumatta. OL3-ydinreaktorin käyttöönoton ongelmista riippumatta Suomi on tulevaisuudessa sähkön nettiviejä.

## Vähähiiliset tai CO2 vapaat energian tuotantotavat

Noin kolmannes Suomen energiantarpeesta tuotettiin öljyllä, hiilellä ja maakaasulla. [[Helen 2/2022]](https://www.helen.fi/asiakaspalvelu/ajankohtaista/helen-lehti) Uusiutuvalla energialla, eli vesivoimalla ja puunpoltolla, tuotettiin noin 40 prosenttia kulutuksesta. Eurooppalaisiin verrattuna tämä osuus on melko suuri, toisaalta aika luonnollista, sillä täällä on koskia ja metsää muihin maihin verrattuna enemmän. 

## Haasteet

Uusiutuva energia on sääriippuvaista ja siksi energian varastointiin ja siirtämiseen tulisi löytää ratkaisu. Käytännössä tämä tarkoittaa politittista ja taloudellista päätöksentekoa. Luultavasti kannattavin ja järkevin tapa on toteuttaa varastointi usealla eri tavalla. Varastoinnin ja siirtämisen lisäksi on hyvä etsiä tapoja tasata kysyntää. Perinteisesti yösähkö on ollut päiväsähköä edullisempaa. Erilaiset ohjaimet esimerkiksi omakotitaloasujien lämmönvesivaraajan olisi myö toimiva ratkaisu - kulutuspiikin aikaan vettä ei tarvitse lämmittää, sillä sitä tyypillisesti on ihan riittävästi jokatapauksessa tarpeeseen. Omaa kulutusta ja Nord Pool -sähköpörssi (esim. Helenin asiakkaat) [Helen](https://www.helen.fi/kirjautuminen) kannattanee seurata ja tutkia voiko omaa kulutusta jotenkin vähentää. 

## Vety

Vetytalous voisi olla yksi ratkaisu epäsäännöllisesti tuotetun energian varastoinnille ja siirrolle. Haasteita ratkottavaksi: vedyn tuottaminen (hyötysuhde), räjähdysherkän aineen varastointi ja siirto. [How the hydrogen revolution can help save the planet — and how it can't](https://www.nature.com/articles/d41586-022-03699-0). Vuonna 2021 lähes kaikki tuotettu vety oli ns. harmaata eli fossiilisilla tuotettua. Tällä hetkellä tämä teknologia ei vähennä päästöjä vaan pikemminkin lisää niitä - ainakin lyhyellä tähtäimellä. Vuoden 2030 tavoitteena olisi, että noin puolet vedystä tuotettaisiin uusiutuvalla energialla (green hydrogen). Vetyä tosin voidaan käyttää myös teollisissa prosesseissa, kuten teräksen tuotannossa ([SSAB HYBRIT](https://www.ssab.com/fi-fi/fossiilivapaa/hybrit-a-new-revolutionary-steelmaking-technology)). Toivotaan, että vuoden 2050 ennuste vedyn suuremmasta vihreästä tuotannosta ja hiilidioksidivapaasta teräksen tuotannosta toteutuu.

## LNG

Suomi korvaa Venäjän maakaasun investoinnilla lng-terminaali­laivaan [Exemplar](https://www.marinetraffic.com/fi/ais/details/ships/shipid:118046/mmsi:205553000/imo:9444649/vessel:EXEMPLAR) - vuokra 46 miljoonaa euroa vuodessa. [(HS)](https://www.hs.fi/talous/art-2000008832734.html) Exemplarin pituus on 291 metriä ja leveys 43 metriä - "It's carrying capacity is 150900 cubic meters Liquid Gas and her current draught is reported to be 9.1 meters. Her length overall (LOA) is 291 meters and her width is 43.4 meters." [Marine Traffic](https://www.marinetraffic.com/fi/ais/details/ships/shipid:118046/mmsi:205553000/imo:9444649/vessel:EXEMPLAR). 

"Sitä (LNG) on tänä vuonna tuotu EU:hun ennen kaikkea Yhdysvalloista ja Qatarista. Kun maakaasu jäähdytetään 162 miinusasteeseen, se muuttuu nestemäiseksi ja tiivistyy noin 600 kertaa tiheämmäksi, mikä tekee laivakuljetuksista taloudellisesti kannattavia." [(HS)](https://www.hs.fi/talous/art-2000009184915.html)

Exemplar sijoitetaan Inkooseen ja se liitetään [Baltic Connector](https://en.wikipedia.org/wiki/Balticconnector) -kaasuputkeen.



# Muuta

- TODO: Lämpöpumppu, aurinkopaneelit, sähköauto
- [Global Fishing Watch](https://globalfishingwatch.org/)


### Vastuuvapauslauseke

Tämä julkaisu on tehty parhaan oman tietämyksemme ja ymmärtämyksemme pohjalta. Olemme tehneet kaiken voitavamme tietojen täsmällisyyden ja oikeellisuuden takaamiseksi, [talonendm](https://talonendm.github.io/) ei ole vastuussa mistään virheistä tai puutteista tai mistään suorasta, epäsuorasta tai välillisestä
vahingosta, joka on aiheutunut tietojen virheellisestä soveltamisesta. Pidätämme oikeuden muutoksiin.