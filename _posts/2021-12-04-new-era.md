---
layout: post
title: Katto
subtitle: Pienestä asiasta iso asia
tags:
  - urakoitsija
  - takuu
  - vesikaton saneeraus
  - home
  - lahovauriot
  - urakkasopimus
comments: false
cover-img: /assets/pics/cover/photo/lakikirjat.jpg
thumbnail-img: /assets/pics/thumbnail/photo/lakikirjat.jpg
published: true
---

Aiemmat kirjoitukseni ovat olleet melko kevyttä liittyen ruokaan ja juomaan, harrastuksiin sekä antiikkisiin tietokonepeleihin. Lisäksi muutama postaus versionhallinnasta, R-kielestä ja p5-javascript kirjastosta. Hieman totisempi aihe, tekoälyn ja robottien tietoisuus / etiikka jäi hieman ``torsoksi'' sisällöltään, mutta tuostakin aiheesta on tarkoitus jatkaa joskus. Viimeisten kuukausien aikana olen ollut enemmän huolissani rakennusinsinöörien etiikasta. Se koskee meitä kaikkia tällä hetkellä. [Itseohjautuvien](https://www.iltalehti.fi/digi/a/2015102520555705) autojen oikean ja väärän pohdiskeleminen saa siis minun osaltani odottaa.

Kattoremontti päätettiin teettää tilaamalla "avaimet käteen"-paketti. Olin juuri aloittanut uudessa työpaikassa ja siksi halusimme perheeni kanssa ulkoistaa urakan luotettavalle ja mainekkaalle yritykselle. Urakkasopimuksen hintakin oli sen verran korkea, että ajattelimme että laadusta ja kattavasta takuusta kannattaa maksaa.

Blogikirjoitukseni eivät ole viimeisteltyjä artikkeleita. Näiden tarkoitus on koota yhteen avoimesti verkossa olevaa materiaalia. Tällöin esimerkiksi luottevuus voi kärsiä, mutta riski sisällön muuttumisesta ja tulkinnasta pienenee. Linkkejä ja vinkkejä liittyen katon saneeraukseen on koottu alle. Lisäksi olen liittänyt muutaman kuvan kohteestani (omakotitalon yläpohja). Lisää kuvia kattoremonteista on saatavilla netistä ja tekstin linkeistä. Toivottavasti tästä materiaalista ja kirjoituksestani on jotain hyötyä teille.

# Urakkasopimus ja hyvä rakennustapa

``Urakkasopimusten sisällöstä ei ole olemassa nimenomaista lakia. Urakointiin sovelletaan maankäyttö- ja rakennuslain (132/1999) säännöksien ja rakennusurakan yleisten sopimusehtojen määräysten lisäksi yleisiä sopimusoikeudellisia periaatteita. Näistä periaatteista korostuvat erityisesti sopimusvapaus, *lojaliteettiperiaate* sekä velvollisuus noudattaa *hyvää rakennustapaa*.'' [Kiinteistöliitto](https://www.kiinteistoliitto.fi/blogit/lakipahkina/rakentamisenoikeudellisetyleisperiaatteet/)

Lojaliteettiperiaate tarkoittaa sitä, että kumpikaan osapuoli ei saa edistää liikaa omaa etuaan toisen kustannuksella. On huomioitava myös toisen etu. Tätä voisi tulkita esim. arvioimalla jotain sopimatta jätetty asiaa urakkasopimukessa, josta on esimerkiksi tilaajapuolelle haittaa ja toteutettu urakka ei vastaa odotuksia. 

Hyvä rakennustapaa ei voida määritellä yhdellä tapaa tai selkeästi. Siihen vaikuttaa tekniikoiden ja tiedon muuttuminen. Ei ole suoria ohjeita siihen, noudattaako työsuorite hyvää vai huonoa rakennustapaa. ``Selkein tapa on kirjata urakkasopimukseen, että hyvällä rakentamistavalla tarkoitetaan Suomen rakentamismääräyskokoelmassa annettujen määräysten ja ohjeiden noudattamista. '' [Kiinteistöliitto](https://www.kiinteistoliitto.fi/blogit/lakipahkina/rakentamisenoikeudellisetyleisperiaatteet/) Hyvän rakennustavan määrittelylähteiden valinnassa voi myös syntyä tilanteita, joissa 
rakennusalan eri toimijoiden ohjejulkaisut sisältävät keskenään ristiriitaista tietoa hyvän rakennustavan sisällöstä [[Oikarinen (Oikarinen_Juho.pdf), s. 68](https://lauda.ulapland.fi/bitstream/handle/10024/63040/Oikarinen.Juho.pdf?sequence=1&isAllowed=y)]. Kyseessä on siis velvoittavuudeltaan suhteellisen heikko oikeusnormi. Kuitenkin selvissä tapauksissa, joissa hyvää rakentamistapaa ei ole noudatettu, säännöksen loukkaus *lienee* helposti todennattavissa. Hyvällä rakentamistavalla on merkityksensä myös yksityisoikeudellisessa suhteessa kuten urakkasopimuksissa ja rakentamiseen liittyvissä virhetilanteissa. Hyvän rakentamistavan sisältö voi tällöin tulla ratkaistuksi myös oikeudellisesti.

Hyvä rakennustapa edellyttää muun muassa RT-korttien mukaisen rakennustavan. Urakoitsijan vedotessa omiin ohjeisiin, jotka ovat ristiriidassa kuluttajille tarkoitetuissa ohjeissa on melko kaukaa haettua. Esimerkiksi, jos RT-kortissa sanotaan, että muotokuviopelti on limitettävä riittävästi niin se tulisi limittää riittävästi.

Vaasan hovioikeus on ratkaisussaan 4.2.2016 T 58 hyväksynyt Etelä-Pohjanmaan käräjäoikeuden 11.5.2015 antamassa tuomiossa T 4821 tehdyn näytön arvioinnin ja ratkaisun perustelut. Perusteluina RT-kortit. Hyvä rakennustapa määrittelylähteineen – erityisesti rakennusalan sisäisten laatuvaatimusten soveltamisesta hyvän 
rakennustavan kuvaajana [[Oikarinen, (Oikarinen_Juho.pdf)](https://lauda.ulapland.fi/bitstream/handle/10024/63040/Oikarinen.Juho.pdf?sequence=1&isAllowed=y)]: 

``Urakkasopimukset-teoksen kirjoittajat pitävätkin hyvän rakennustavan noudattamisen käytännön merkitystä jokseenkin tulkinnanvaraisena. Esimerkkinä tulkinnanvaraisuuden aiheuttajasta kirjoittajat viittaavat RYLlin sisältämään huomattavaan teknisen mittatiedon määrään, jonka sitovuutta sellaisenaan saattaa kirjoittajien mukaan olla kaikissa tapauksissa vaikeaa puoltaa. Myös RT-tarviketiedostojen tietojen perustumista tuotteiden valmistajien antamiin tietoihin on pidetty ongelmallisena mahdollisten vaihtoehtoisten toteutustapojen suuren määrän vuoksi.'' 
[[Oikarinen (Oikarinen_Juho.pdf), s. 67](https://lauda.ulapland.fi/bitstream/handle/10024/63040/Oikarinen.Juho.pdf?sequence=1&isAllowed=y)]

"Takuunantajan pitää oikaista virhe kuluttajansuojalaissa määriteltyjä periaatteita noudattaen (korjaus, vaihto, hinnanalennus, kaupan purkaminen), jos takuu ei sisällä ostajalle lakia edullisempaa oikaisukeinoa." [KKV](https://www.kkv.fi/Tietoa-ja-ohjeita/Ostaminen-myyminen-ja-sopimukset/takuu-ja-virhevastuu/)

Tietoyhteiskunnassa informaatiota on saatavilla lähes aiheesta kuin aiheesta puolesta ja vastaan. Niissä saattaa kuitenkin esiintyä ristiriitoja. Aina ei ole olemassa yhtä oikeaa tapaa toteuttaa asennusta. Voimme kuitenkin olla samaa mieltä siitä, että riippumatta toteutustavasta, asennetun rakenteen on toimittava määräysten mukaisesti. 

# Omat kosteusmittaukset

Lähes jatkuvassa kosteusrasituksessa olevat pystyruoteet kostuttavat yläpohjan mikroilmastoa. Tutkimuksissani kahdeksella [ruuvitag](https://ruuvi.com/fi)-langattomalla kosteusmittarilla mitatut arvot ovat olleet yli sallittujen rajojen. Alla olevassa kuvassa on yhden mittarin arvot tallennettuna pilveen [Ruuvi Gateway](https://ruuvi.com/fi/gateway/). Olen kertonut näistä tuloksista urakoitsijalle. 

![ruuvitag](/assets/pics/page/roof/ruuvi7CaptureTT.jpg){: .mx-auto.d-block :}
Kosteusmittausta etäluettavalla mittarilla. Tarkastelujakson aikana suhteellinen ilmankosteus vaihteli pääasiassa 82 ja 90 prosentin välillä. Valmitajan mukaan mittarin tarkkuus on n. 2-prosenttiyksikköä. Mittaustuloksia varmennettiin myös reduntanttien mittausten avulla. Tarkoitukseni on jatkaa avoimen lähdekoodin projektia [RuuviR](https://github.com/talonendm/RuuviR). Projektin tarkoitus on helpottaa kosteusdatan analysoimista R-kielellä. 

Kun ilman kosteus materiaalin pinnalla on yli 80 %, mikä tahansa materiaali voi homehtua. Homeongelmien syntymistä voidaan estää ajoissa tehdyillä toimenpiteillä. [sisäilmayhdistys](https://www.sisailmayhdistys.fi/Perustietoa-sisailmasta/Homevaurioiden-ehkaisy-ja-tunnistaminen) Tästä on viitteitä homekasvustot hengittämättömän aluskatteen pinnalla. Toivottavasti talvi 2021-2022 on kylmäpakkastalvi.. joulukuun alussa suhteellinen ilmankosteus on ollut pakkasten ansiosta hieman matalampi: 74..84 %. 

Olen huolissani kohtaamastani välinpitämättömästä asenteesta. Haluaisin edelleen uskoa siihen, että saisimme sovittua asian urakoitsijan kanssa ilman että tarvitsemme ulkopuolisten apua sovittelussa. Sahatavarahan on silmin nähden märkää! Olen käyttänyt hyvin paljon aikaa selvitystöihin. Olen mitannut ja tarkkailut ongelman kehittymistä. Olen kirjoittanut lukuisia sähköposteja (Urakoitsijan kuuluisi olla selvitysvelvollinen takuuaikana). Olen yrittänyt saada urakoitsijaa ymmärtämään, että heidän omissa käytännöissään saattaa olla virheitä. Olen myös huolissani, että noiden samojen periaatteiden ja tapojen mukaisesti on toteutettu muidenkin kohteiden (omakotitalojen kattojen) saneerauksia.


# Viitteet

Viitteet linkeissä, jos kyseessä avoimesti internetissä oleva lähde. Kopiot materiaaleista (pdf) myös lokaalisti: \Dropbox\git-post-reference-copy\roof\

